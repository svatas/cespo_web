1601361215
a:2:{s:7:"content";s:3088:"<p>Dávky pro osoby se zdravotním postižením jsou upraveny <strong>zákonem č. 329/2011 Sb., o poskytování dávek osobám se zdravotním postižením a o změně souvisejících zákonů</strong>, ve znění pozdějších předpisů (dále jen „zákon o poskytování dávek osobám se zdravotním postižením“), a <strong>vyhláškou č. 388/2011 Sb., o provedení některých ustanovení zákona o poskytování dávek osobám se zdravotním postižením</strong>, ve znění pozdějších předpisů (dále jen „vyhláška č. 388/2011 Sb.“)</p>
<p>===</p>
<p><strong>Zákon o poskytování dávek osobám se zdravotním postižením upravuje příspěvek na mobilitu</strong>, příspěvek na zvláštní pomůcku, průkaz osoby se zdravotním postižením a některé benefity, které z něj vyplývají.</p>
<h2>Kompetence k rozhodování</h2>
<p>Úřad práce České republiky – krajské pobočky a pobočka pro hlavní město Prahu (dále jen „krajská pobočka ÚP“).<br />
Ministerstvo práce a sociálních věcí – odvolací orgán.</p>
<h2>Oprávněné osoby</h2>
<p>Nárok na příspěvek na mobilitu, příspěvek na zvláštní pomůcku a na průkaz osoby se zdravotním postižením mají při splnění podmínek osoby, které jsou na území ČR hlášeny k trvalému pobytu a které zde mají bydliště. Dávky a průkaz náleží rovněž dalším osobám uvedeným v zákoně o poskytování dávek osobám se zdravotním postižením, které nemají trvalý pobyt, pokud zde mají bydliště. Bydlištěm se rozumí stav, kdy centrum zájmů má osoba na území ČR, například se zde dlouhodobě zdržuje, vykonává zde výdělečnou činnost, žije zde s rodinou, plní zde povinnou školní docházku nebo se připravuje na budoucí povolání). Nárok mají i občané EU krytí přímo použitelným předpisem EU – Nařízením EP a Rady (ES) 492/2011.</p>
<h2>Důležitá upozornění</h2>
<ul>
<li>Tento text uvádí pouze zjednodušené podmínky pro poskytnutí dávek a průkazu. Úplnou informaci naleznete v právních předpisech. Případné dotazy k Vaší konkrétní situaci řešte na kontaktním pracovišti krajské pobočky ÚP v místě Vašeho bydliště.</li>
<li>Formuláře žádostí jsou k dispozici na kontaktních pracovištích krajských poboček ÚP nebo dostupné na stránkách Integrovaném portálu MPSV.</li>
<li>Přijetí žádosti ani vydání formuláře Vám nemůže být odepřeno. Pouze na základě podané žádosti a po zhodnocení plnění podmínek může být rozhodnuto, zda máte nebo nemáte na dávku nebo průkaz nárok.</li>
<li>V případě nesouhlasu s rozhodnutím máte možnost podat opravný prostředek - odvolání. Věnujte pozornost informacím uvedeným v „Poučení“.</li>
<li>Věnujte pozornost celému rozhodnutí (oznámení). Naleznete tam řadu praktických informací i upozornění na některé povinnosti, které máte i po přiznání dávky nebo průkazu.</li>
</ul>
<p>Zdroj: <a href="https://www.uradprace.cz/davky-pro-ozp">Úřad práce ČR</a></p>";s:12:"content_meta";N;}